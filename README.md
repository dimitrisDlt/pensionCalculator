# Pension Calculator

## Μία εφαρμογή υπολογισμού κύριας σύνταξης, με βάση την ισχύουσα ασφαλιστική νομοθεσία.


Αυτή η εφαρμογή αναπτύχθηκε για τους ασφαλισμένους που ενδιαφέρονται να μάθουν έστω κατά προσέγγιση το ποσό της σύνταξης που πρόκειται να λάβουν, με βάση την ηλικία τους, τον μέσο όρο αποδοχών από το έτος 2002 έως σήμερα, τα συνολικά έτη ασφάλισης κ.α.


Εξυπακούεται ότι ο ακριβής υπολογισμός του ποσού συντάξεων προϋποθέτει τη συλλογή και ανάλυση πολλών δεδομένων, όπως για παράδειγμα τις ακριβείς μηνιαίες αποδοχές κάθε ασφαλισμένου από το 2002 έως την ημερομηνία εξόδου, το ακριβές ποσοστό εισφοράς, τυχόν προσαυξήσεις εισφορών (π.χ. τ. ΤΣΜΕΔΕ, οικοδομικά κ.ο.κ.), σε συνδυασμό με τη μελέτη δυνατότητας υπαγωγής σε ειδικές διατάξεις (μητέρες ανηλίκων, συγγενείς αναπήρων κ.α.). Για τον λόγο αυτό ο αναλυτικός υπολογισμός δεν υλοποιείται στην εφαρμογή και γίνεται αποκλειστικά κατόπιν συνεννόησης και προσκόμισης όλων των απαραίτητων εγγράφων, έναντι αμοιβής. Σε κάθε περίπτωση, η εφαρμογή δύναται να προσφέρει μία σχετικά σωστή εικόνα για το ποσό της σύνταξης που πρόκειται να λάβει ο ασφαλισμένος / ασφαλισμένη. Δεν αποκλείεται στο μέλλον να υλοποιηθεί και η λειτουργία του αναλυτικού υπολογισμού.

## Οδηγίες λήψης:

Στην δεξιά πλευρά, στην περιοχή Releases, από κάτω υπάρχουν 3 tags. Με κλικ εκεί εμφανίζονται τρεις εκδόσεις, εφόσον κάποιος χρησιμοποιεί windows πρέπει να επιλέξει την έκδοση με τον τίτλο v0.0.2-win, ή μπορεί να πατήσει τον παρακάτω σύνδεσμο: https://github.com/dimitrisDlt/pensionCalculator/releases/tag/v0.0.2-win. Οι χρήστες linux απλά θα επιλέξουν την τελευταία έκδοση.

## Σχετικά με τον κωδικό:

Ο κωδικός πρόσβασης είναι **8989**. Προς το παρόν η ύπαρξη κωδικού δεν προσφέρει κάποια χρησιμότητα, απλώς εξυπηρετεί κάποιες πειραματικές υλοποιήσεις.

## Επικείμενες αλλαγές:

1) Ενημέρωση του ποσού της κύριας σύνταξης από 426,17€ σε 436,40€.
2) Δυνατότητα προσμέτρησης χρόνων παράλληλης ασφάλισης ή αυξημένης εισφοράς.
3) Καλύτερη εμφάνιση.

## Τεχνικές λεπτομέρειες:

Η εφαρμογή αυτή, για όσους ενδιαφέρονται, είναι ανοικτού κώδικα, και αποτελεί μία δοκιμαστική ενέργεια. Η υλοποίηση έγινε σε Java (έκδοση JDK 21), στο περιβάλλον ανάπτυξης του IntelliJ IDEA Community Edition. Ο λόγος που προτιμήθηκε η Java (δεν αποκλείεται στο μέλλον να κυκλοφορήσει έκδοση σε C++ και QtQuick, ή Raylib), είναι το γεγονός ότι απαλλάσσει τον προγραμματιστή από την αναγκαιότητα χειροκίνητης διαχείρισης της μνήμης (ενώ παραμένει statically typed) και επιτρέπει να προχωρήσει κατευθείαν στην υλοποίηση της λογικής του προγράμματος χωρίς μέριμνες τεχικής φύσεως, ειδικά για έναν αρχάριο. Εξάλλου η εφαρμογή δεν απαιτεί ιδιαίτερους πόρους. Επίσης προτιμήθηκε για την υποστήριξη σε Linux Mint (IntelliJ IDEA) έναντι της C#. Ο κυριότερος ίσως λόγος είναι η βιβλιοθήκη GUI που επιλέχθηκε, η JavaFX, καθότι το IntelliJ περιλαμβάνει GUI Designer για FXML, και επιτρέπει επίσης styling σε CSS και αρχιτεκτονική MVC. Με αυτόν τον τρόπο δε χρειάστηκε η μελέτη πολλών design patterns. To project είναι διαμορφωμένο με Maven, και δε χρησιμοποιεί inheritance (σχεδόν) αλλά composition.

Ενημέρωση 04/12/2025:

Η γλώσσα προγραμματισμού και η βιβλιοθήκη για το gui θα αλλάξουν, μάλλον σε c++ και raylib με custom ui library, γιατί θα προστεθούν αρκετές λειτουργίες και θα χρειαστεί μια πιο αποδοτική υλοποίηση.


